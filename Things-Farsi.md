<!DOCTYPE html>
<html dir="rtl" lang="fr">
    <head>
    	<meta charset="utf-8">
    </head>
    <body>
    	<h1 dir="rtl">مواردی که هنگام طراحی مدار خوب است به آنها توجه کنید</h1>
    	<ol dir="rtl">
          <li>همیشه از طراحی مرجع موجود در دیتاشیت یک قطعه بعنوان راهنمای اصلی کمک بگیرید.</li>
          <li>شماتیک بردهای توسعه مانند آردوینو، NodeMCU و ….. که اغلب هم در دسترس هستند گزینه های خوبی برای کمک گرفتن در طراحی قسمت پردازنده سیستم می باشند.</li>
          <li>همیشه ابتدا قطعاتی که حتما باید در جای بخصوصی در PCB آورده شوند را قرار دهید.</li>
          <li>هرچه مسیرهای مدار(trace)ها کوتاه تر باشند و در یک لایه باشند بهتر است.</li>
          <li>همیشه برای مسیر بهترین عرض را انتخاب کنید(ابزار Saturn PCB ToolKit ابزار کمکی خوبی است).			</li>
          <li>عرض بیشتر از حداقل عرض مجاز برای هر مسیر در اغلب مواقع(بخصوص مسیرهای توان) بهتر است اما این امر برای مسیرهای سیگنال نباید خیلی بیشتر از حداقل مجاز باشد.</li>
          <li>انتخاب ابعاد via نیز امری مهم است(ابزار Saturn PCB ToolKit ابزار کمکی خوبی است).</li>
          <li>حتما PCB را قبل از ساخت روی کاغذ چاپ کنید و  جایگذاری قطعات و فوت پرینت ها را به دقت بررسی کنید(این چند دقیقه کار ممکن است روزهای زیادی برای شما صرفه جویی کند).</li>
          <li>در مسیرکشی ها تا جای ممکن مسیرهایی با زاویه 90 درجه ایجاد نکنید، ایده‌آل ترین زاویه برای مسیرهای غیرمستقیم 45 درجه می باشد.</li>
          <li>از viaها برای رد و بدل کردن حرارت در مسیرها استفاده کنید(البته به دور از پین های قطعات و البته با رعایت تعادل و عرض مناسب).
</li>
          <li>همیشه حتما حداقل ملزومات شرکت سازنده PCB خود را در طراحی منظور کنید(حداقل عرض قابل چاپ، حداقل قطر سوراخ و …..).
</li>
          <li>در طراحی خود حتما قواعد(Rules) تعیین کنید و در انتهای طراحی حتما و حتما از DRC برای بررسی پیاده شدن آن قواعد بهره بگیرید.
</li>
          <li>خازن های دیکاپلینگ(decoupling) را در نزدیک ترین مکان ممکن به آیسی قرار دهید و درصورت استفاده از via برای پدهای آن، via زمین و vcc باید تاجای ممکن بهم نزدیک باشند.</li>
          <li>بهتر است در طراحی شماتیک قسمت های مختلف یک مدار را در صفحات جدا طراحی کنید.</li>
          <li>در طراحی PCB مجموعه قطعاتی که بهم مرتبط هستند را نزدیک هم قرار دهید(مثلا بخش تغذیه) این کار باعث کاهش اثر الکترومغناطیسی(EMI) می شود.</li>
          <li>بهتر است همیشه قطعات اضافی در PCB خود داشته باشید(مثلا اگر شک دارید مسیری نیاز به پول آپ دارد یا تغذیه نیاز به خازن بیشتری دارد، قطعات لازم را قرار دهید، فوقش آنها را مونتاژ نمی کنید)</li>
          <li>هتر است اول مسیرهای مهم تر را رسم کنید(مثلا مسیرهایی که باید حتما کوتاه باشند یا حتما در یک لایه باشند).</li>
          <li>بهتر است قطعاتی که زیاد مورد استفاده تان هستند و از فوت پرینتشان مطمئن هستید در یک کتابخانه برای خودتان داشته باشید و به مرور آن کتابخانه را توسعه دهید.</li>
          <li>بهتر است مسیرهای موازی تاجای ممکن از هم دور باشند تا دچار اثر cross coupling نشوید.</li>
          <li>در طراحی مدارات میکروکنترلری حتما به پایه های میکروکنترلر که کاربرد خاص دارند(مثلا فقط ورودی، باید پول آپ شود یا …..) توجه کنید.</li>
		</ol>
    </body>
</html>
